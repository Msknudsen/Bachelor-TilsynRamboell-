\chapter{Fremtidigt arbejde}
I forlængelse af projektet Rambøll Tilsyn er der mange muligheder for videreudvikling og optimering.

\textbf{Fra prototype til produkt} \\
Det første arbejde, der skal udføres, er implementeringen af de User Stories, som ikke er blevet implementeret i prototypen. Her tænkes bl.a. på User Stories fra \textbf{Must}-kategorien, da dette vil give et minimum viable product, som vil kunne gøre, at Rambøll kunne begynde at bruge systemet, mens resten blev implementeret. 

\textbf{Database} \\
Der er i projektet blevet lavet et produkt med en Firebase database. Et andet punkt til fremtidigt arbejde kunne være at få flyttet database delen over på Rambølls egne servere. Dette kommer an på om de ønsker at have databasen intern i huset eller om de tænker, at produktet fungerer bedre med Firebase databasen og blot skulle overtage administrationen af denne. 

\textbf{Byggeserver} \\
Der kunne med fordel opsættes en iOS byggeserver, som ville kunne stå for continuous integration\cite{CI} test. Dette vil gøre, at hver gang noget kode bliver committet til serveren, vil denne kontrollere om alt fortsat fungerer efter hensigten.

\textbf{Fremtidig funktionalitet} \\
Når alle User Stories er implementeret, vil der ligge en opgave i at kunne ændre objekter efter de er oprettet og gemt. Hvis der f.eks. oprettes et minus objekt første gang, der laves en registrering på et projekt, og dette skal ændres til et flueben næste gang at der bliver lavet en registrering. Minus objeket skal her kunne ændres ved at brugeren laver et long press på objektet. Der vil komme et vindue op, hvor brugeren kan ændre symbolet og skrive en kommentar hertil. Dette vil så blive gemt og vil komme med i tilsynsdokumentet, når dette bliver eksporteret. 

En anden fremtidig udvikling til systemet vil være 3D rendering af tegninger. Dette skal kunne gøres så brugeren i stedet for at registre på en PDF-tegning vil kunne få en 3D tegning af byggeprojektet, som der kan laves registreringer på. \\

Når ovenstående er implementeret, uden fremtidig funktionalitet, vil det sidste skridt være at overlevere systemet til Rambøll, så det kan blive implementeret i deres systemer og arbejdsprocesser.